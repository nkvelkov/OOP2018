## Упражнение 1 - Структури

### Задача 1

Да се реализира структура определяща диск. Всеки диск се характеризира с размер, използвано пространство, partition layout - (MBR или GPT), брой дялове (partitions), диск контролер (IDE, SATA, SCSI).
##### 1 a)
Напишете функция, която ни дава възможност да въведем стойности на диск от клавиатурата.

##### 1 b)
Нека се напише функция, която извежда на екрана информация за всеки диск.

##### 1 c)
Напишете функция, която приема като аргументи два диска и проверява дали те имат еднакви контролери и един и същи partition layout.

### Задача 2

Да се дефинира структура, която представя компютър и съдържа следните данни - размер на RAM паметта, брой мрежови карти, име на операционната система (до 10 символа), брой дискове, масив от дискове (не повече от 20, Hint: използвайте структурата от предишната задача).
##### a)
Да се напише функция, която връща като резултат общия брой свободна дискова памет. Функцията да се реализира както като член функция така и като външна.

##### b)
Да се напише функция, която връща като резултат общия брой свободна дискова памет. Нека функцията обхожда масива рекурсивно. Обхождането да се реализира по два различни начина - започвайки от началото и започвайки от края.

##### c)
Да се напише функция, която приема като аргумент число - брой байтове - и проверява дали компютърът съдържа поне толкова свободна дискова памет.

##### d)
Да се напише функция, която сортира дисковете по брой свободна дискова памет.

## Задача 3

##### a)
Да се дефинира рекурсивна функция, която извежда в обратен ред цифрите на дадено естествено число.

##### b)
Да се дефинира рекурсивна функция, която извежда цифрите на дадено естествено число, започвайки от най-старшата.


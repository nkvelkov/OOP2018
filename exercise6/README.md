##Упражнение 6 - Приятелски функции. Шаблони

###Задача 0
Да се дефинира клас ```Book```, който има следните член-данни:
- уникален идентификационен номер (Hint: използвайте статична променлива)
- брой страници
- указател към функция, която приема като аргумент цяло число.
Да се реализират set и get методи, както и метод, който изпълнява функцията, сочена от указателя, над член-данната брой страници.
Да се реализира фунционалност, която позволява броене на създадените от нашата програма обекти от тип ```Book``` (Hint: използвайте статична променлива).

###Задача 1

Да се дефинира клас ```Vector```, който представлява масив от цели числа с динамично заделяне на памет. Да се реализира канонично представяне на класа. Векторът се характеризира с:

* ```pushBack``` - функция за добавяне на елемент в края на масива
* ```popBack``` - функция за премахване на елемент от края на масива
* ```insertAt``` - функция за добавяне на елемент на произволна позиция в масива
* ```removeAt``` - функция за премахване на елемент от произволна позиция в масива
* ```elementExists``` - функция, проверяваща дали даден елемент се намира в масива
* ```size``` - функция, показваща дължината на масива
* ```empty``` - функция, проверяваща дали векторът е празен
* Оператор ```[]```, за достъп до елемент по индекс

###Задача 2

Чрез използване на приятелски функции, да се реализират върху вече дефинирания клас ```Vector```:

* Оператор ```<<```, за извеждане на съдържанието на вектора
* Оператор ```>>```, за въвеждане на съдържанието на вектора

###Задача 3

Да се преправи класа ```Vector```, така че да може да работи с какъвто му се подаде тип, т.е. класа да стане шаблонен.